---
layout: post
title: 'Tips 2: Din klimatpåverkan'
date: 2018-05-25 09:32:20 +0200
description: Hur påverkar jag klimatet? Har mina val verkligen någon betydelse? Så här kan du mäta din påverkan!
tags: [Tips]
social-img: 2-din-paverkan.png
---

# Varför?

Innan förändringar kan ske så behöver man som sagt ha ett utgångsläge. En bra början är därför att fråga sig själv om sin nuvarande livsstil. Hur påverkar jag klimatet så som jag lever idag?

För att förstå frågan så börjar vi med ett mindre exempel: Hur påverkar en smörgås klimatet?

<div class="responsive-embed">
  <iframe width="560" height="315" src="https://www.youtube.com/embed/jRQEi-C5GDg?rel=0" frameborder="0" allow="autoplay; encrypted-media" allowfullscreen></iframe>
</div>

Som videon förklarar så är frågan svårare än man kan tro. Vi lever i en komplex värld, där konsekvenserna av våra val kan vara svåra att se direkt. Om det är så här mycket som ligger bakom en enkel smörgås, hur ska man då kunna förstå klimatpåverkan från hela sin livsstil?

**Lyckligtvis så är det faktiskt väldigt lätt att ta reda på idag.** Tack vare åratal av forskning och teknisk utveckling så finns nu flera hemsidor som räknar ut din påverkan. Genom att du svarar ärligt på några frågor om hur du lever idag så kan du tydligt se vilken del av din livsstil som lämnar störst avtryck på planeten.

Det bästa med de här tjänsterna är att många dessutom ger dig personliga tips på hur du kan börja leva mer hållbart. Vissa låter dig även spara resultaten så att du kan komma tillbaka om några månader och se hur du har utvecklats.

Med tanke på detta så är ett bra första steg mot en hållbar livsstil att faktiskt se vad man gör som påverkar mest. Där finns ofta den lättaste vinsten.

# Hur?

1. Ta med dig insikten om att till synes små val i din vardag egentligen gör en stor skillnad i klimatpåverkan, även om du inte direkt ser resultatet. Den tanken gör det lättare att förändra saker framöver.

2. Mät din påverkan med [Klimatkalkylatorn](https://klimatkalkylatorn.se/) från WWF för att se var du är idag. Hur står sig ditt resultat mot dina vänners? Vem kan minska sin påverkan mest under kommande halvåret?

3. För en mer detaljerad bild av din påverkan så rekommenderar jag [Svalna](https://www.svalna.se/), som använder ett bredare underlag.
